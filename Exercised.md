## অনুশীলনী
---

### সাধারণ প্রশ্ন
1. গতি শূন্য কিন্ত ত্বরণ শূন্য নয় এটি কি সম্ভব? সম্ভব হলে দেখাও।  
2. বেগের পরিবর্তন হচ্ছে কিন্তু ত্বরণ পরিবর্তন হচ্ছে না। এটা কি সম্ভব? সম্ভব হলে দেখাও।  
3. চাঁদে মাধ্যাকর্ষণজনিত ত্বরণ পৃথিবীর মাধ্যাকর্ষণজনিত ত্বরণ থেকে 6 গুণ কম। পৃথিবীতে একটা পাথর একটা উচ্চতা থেকে ছেড়ে দিলে এটি যে বেগে নিচে আঘাত করবে, চাঁদে একই উচ্চতা থেকে ছেড়ে দিলে কি ছয় গুণ কম বেগে আঘাত করবে? (চাঁদে বাতাস নেই, ধরা যাক পৃথিবীতেও বাতাসের বাধা সমস্যা নয়)।  
4. পৃথিবীতে কি এমন কোনো জায়গা আছে যেখান থেকে তুমি দক্ষিণ দিকে 1 km গিয়ে যদি পূর্ব দিকে 1 km যাও এবং তখন উত্তর দিকে 1 km গেলে আগের জায়গায় পৌঁছে যাবে?  
5. সমত্বরণের বেলায় দ্বিগুণ সময়ে কি দ্বিগুণ দূরত্ব অতিক্রম করি?  

---

### গাণিতিক প্রশ্ন
1. একটি গাড়ি তোমার স্কুল থেকে 40 km পূর্ব দিকে গিয়েছে, তারপর 40 km উত্তর দিকে গিয়েছে, তারপর 30 km পশ্চিম দিকে গিয়েছে, তারপর 30 km দক্ষিণ দিকে গিয়েছে, তারপর 20 km পূর্ব দিকে গিয়েছে, তারপর 20 km উত্তর দিকে গিয়েছে, তারপর 10 km পশ্চিম দিকে গিয়েছে, তারপর 10 km দক্ষিণ দিকে গিয়েছে। গাড়িটি তোমার থেকে কোন দিকে কত দূরে আছে?  
2. চিত্র 2.11 এ OA, AB, BC এবং CD তে কখন বেগ এবং ত্বরণ পজিটিভ, নেগেটিভ এবং শূন্য সেটি দেখাও।  
3. চিত্র 2.11 এ y অক্ষ যদি বেগ না হয়ে অবস্থান হতো তাহলে বেগ এবং ত্বরণের মান 0A, AB, BC এবং CD তে কী হতো বলো।  
4. একটি গাড়ির বেগ 30 km/hour, 1 minute পর গাড়িটির গতিবেগ সমত্বরণে বেড়ে হলো 50 km/hour। এই সময়ে গাড়িটি কত দূরত্ব অতিক্রম করেছে?  
5. তুমি 10 m/s বেগে একটা বল আকাশের দিকে ছুড়ে দিয়েছ। সেটা কতক্ষণে কত উঁচুতে উঠবে?  

---

### বহু নির্বাচনী প্রশ্ন  
সঠিক উত্তরটির পাশে ঠিক (✔️) চিহ্ন দাও।  

1. **ত্বরণের একক কোনটি?**  
   (ক) ms²  
   (খ) ms⁻² 
   (গ) Ns  
   (ঘ) kgs⁻¹  

2. **ঘড়ির কাঁটার গতি কী রকম গতি?**  
   (ক) রৈখিক গতি  
   (খ) উপবৃত্তাকার গতি  
   (গ) পর্যায়বৃত্ত গতি  
   (ঘ) স্পন্দন গতি  

3. **স্থির অবস্থান থেকে বিনা বাধায় পড়ন্ত বস্তু \(t\) সময়ে যে দূরত্ব অতিক্রম করে তা \(t\) সময়ের-**  
   (ক) সমানুপাতিক  
   (খ) বর্গের সমানুপাতিক 
   (গ) ব্যস্তানুপাতিক  
   (ঘ) বর্গের ব্যস্তানুপাতিক  

4. **একটি বস্তু স্থির অবস্থান থেকে \(a\) সমত্বরণে চলছে। নির্দিষ্ট সময়ে এই বস্তুর অভিক্রান্ত দূরত্ব**  
   1. \(s = \frac{1}{2}at²\)  
   2. \(s = ut + \frac{1}{2}at²\)  
   3. \(s² = u² + 2as\)  
   নিচের কোনটি সঠিক?  
   (ক) i  
   (খ) ii  
   (গ) ii ও iii  
   (ঘ) i, ii ও iii 

5. **চিত্র 2.12 এর বেগ-সময় লেখচিত্রের কোনটি মুক্তভাবে পড়ন্ত বস্তুর লেখচিত্র নির্দেশ করে?** 

---


### সৃজনশীল প্রশ্ন
1. রাজীবরা সপরিবারে সিলেটের জাফলং বেড়াতে যাবার জন্য একটি মাইক্রোবাসে রওনা হলো। সে যাত্রার শুরু থেকে সিলেট যাওয়া পর্যন্ত প্রতি 5 minute পরপর গাড়ির স্পিডোমিটার থেকে বেগের মান তথা দ্রুতি লিখে নিল। বেগের মান পেল যথাক্রমে প্রতি ঘণ্টায় 18, 36, 54, 54, 54, 36 ও 18 কিলোমিটার।  
(ক) তাৎক্ষণিক দ্রুতি কী?  
(খ) বৃত্তাকার পথে গতিশীল কোনো বস্তুর ত্বরণ ব্যাখ্যা করো।  
(গ) প্রথম 5 মিনিটে গাড়িটির অভিক্রান্ত দূরত্ব নির্ণয় করো।  
(ঘ) সংগৃহীত উপাত্ত দিয়ে বেগ-সময় লেখচিত্র অঙ্কন করে তা ব্যাখ্যা করো।  

2. \(m\) গ্রাম ভরের একটি বস্তু \(a\) ত্বরণে চলমান অবস্থায় রয়েছে। আদি বেগ \(u\), শেষ বেগ \(v\) ও \(t\) সময়ে অভিক্রান্ত দূরত্ব \(s\), বস্তুটির গতির অবস্থা নিচের টেবিলে দেওয়া হলো।  

| ঘটনা নং | $u (m/s)$ | $v (m/s)$ | $t (s)$ | $s (m)$ | $a (m/s²)$ |  
|----------|-------------|-------------|-----------|-----------|-------------|  
| 1        | 0           | 10          | 2         | ?         | ?           |  
| 2        | 5           | 15          | ?         | 20        | ?           |  

(ক) ত্বরণের সংজ্ঞা লিখ।  
(খ) পৃথিবীর অভিকর্ষজ ত্বরণ কেন সুষম ত্বরণের উদাহরণ?  
(গ) টেবিলের 1 নং ঘটনায় \(s\) এর মান হিসাব করো।  
(ঘ) গাণিতিক বিশ্লেষণের মাধ্যমে 2 নং ঘটনাটি সম্বন্ধে মন্তব্য করো।  
 

